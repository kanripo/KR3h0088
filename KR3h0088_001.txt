# -*- mode: mandoku-view -*-
#+TITLE: 宣德鼎彝譜
#+DATE: 2019-03-29 21:22:12.293407
#+PROPERTY: ID KR3h0088
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR3h0088_WYG_001-1a>¶
　　欽定四庫全書¶
¶
　　宣德鼎彛譜卷一　　　　明　吕震等　撰¶
¶
　　宣德三年三月初三日司禮監太監吳誠賫出聖諭一¶
道勅諭工部尚書吴中朕自御極以來荷頼皇天垂佑¶
海宇清寕黔首奠安四夷賓服重譯獻琛而至者三十¶
餘國朕惟涼德實深内疚因見郊壇太廟内廷所在陳¶
設鼎彛式範鄙陋殊乖古制是以深繫朕懐今有暹羅¶
國王剌迦滿靄所貢良銅厥號風磨色同陽邁朕擬思¶
<pb:KR3h0088_WYG_001-1b>¶
惟所用堪鑄鼎彛以供郊壇太廟内廷之用今着禮部¶
㑹同太常寺司禮監諸官參酌機宜該鑄鼎彛自上用¶
之外以及頒賜各王府兩京文武衙門數目多寡欵式¶
巨細悉倣宣和博古圖錄及考古諸書並内庫所藏柴¶
汝官哥均定各窑器皿欵式典雅者寫圖進呈揀選照¶
依原様勒限鑄成今特勅爾工部可速開冶鼓鑄應用¶
工匠金銀銅鐵鉛錫藥料可着實明白開册具奏毋得¶
隠冐侵欺察出治罪欽此¶
¶
<pb:KR3h0088_WYG_001-2a>¶
　　禮部一夲為欽奉上諭事¶
¶
　　太子太傅禮部尚書臣吕震於宣德三年三月初三日¶
接到司禮監太監臣吳誠賫出聖諭一道着臣㑹同太¶
常寺卿臣周瑛司禮監太監臣吳誠彚查夲部祠祭册¶
籍以及太常寺禋祀署司禮監内豐積庫册籍所載郊¶
壇太廟内廷供用鼎彛等件已經㑹同諸臣參酌遵㫖¶
於博古圖錄攷古諸書中遴選欵式典雅者紀得八十¶
有八種其柴汝官哥均定中亦選得二十有九種二共¶
<pb:KR3h0088_WYG_001-2b>¶
一百一十七種謹寫圖形進呈御覽可否伏候上裁臣¶
等誠惶誠恐稽首頓首随册謹疏¶
¶
　　宣德三年四月初十日司禮監太監臣吳誠賫出聖諭¶
一道勅諭禮部朕覽鼎彛諸欵深合古制可着工部照¶
式鼓鑄該用物料即着照册奏聞給付欽此¶
¶
　　工部一夲為欽奉上諭事¶
¶
　　太子太保工部尚書臣吳中接到禮部移㑹遵㫖開冶¶
鼔鑄鼎彛以供郊壇太廟内廷之用共計一百一十七¶
<pb:KR3h0088_WYG_001-3a>¶
欵通計三千三百六十五件照依原降欵式謹遵欽限¶
鑄造該用金銀銅鐵鉛藥遵㫖明白開載具册上聞伏¶
候聖裁頒發宣德三年四月疏¶
¶
　　鑄冶湏知黃册一夲鈐印進呈御覽所應頒發各項¶
物料湏至册者¶
¶
　　計開¶
¶
　　暹羅國洋銅三萬九千六百觔　赤金八百兩　白¶
銀二千六百兩　倭源白水鉛一萬七千觔　倭源¶
<pb:KR3h0088_WYG_001-3b>¶
黒水鉛八千觔　日夲國生紅銅一千觔　賀蘭國¶
花洋斗錫八百觔　天方國畨磠砂三百六十觔¶
三佛齊國紫&KR0008;石三百觔　渤泥國紫礦石三百觔¶
　渤泥國臙脂石三百觔　金絲礬二百觔　晉礬¶
二百四十觔　黃明礬一百二十觔　白明礬二百¶
觔　寒水石二百觔　出山水銀一千八百觔　辰¶
州府硃砂三十觔　梅花片石青三十觔　石綠三¶
十觔　古墨二十觔　銅綠三十觔　黃丹五十觔¶
<pb:KR3h0088_WYG_001-4a>¶
　硼砂三十觔　方觧石二十觔　白蠟一百三十¶
觔　黃蠟八百觔　血竭二十觔　無名異二十觔¶
　赤石脂二十觔　光砂一千觔　雲南黒白棋子¶
二萬個　雲南料石一百二十觔　煤炭十萬八千¶
觔　櫟木炭十萬八千觔　松木柴十二萬觔　蘆¶
柴三萬觔　楊木烰炭六百觔　石灰四十石　皇¶
磚四萬口　黃砂三石　玊田砂三石　大毛桱竹¶
三百莖　鐵力木十六根　杉木一百二十根　官¶
<pb:KR3h0088_WYG_001-4b>¶
瓦六萬片　大風箱二十具　大小陽罐二萬個¶
大小烊銅鐵罐四百個　烊銅大鐵篩十具(圍徑一丈一尺)¶
　勾管爐冶鼔鑄局官二員　提舉爐冶鼔鑄局官¶
二員　鼔鑄局匠人六十四名　鼓鑄局風箱夫二¶
十名　鼓鑄局水夫十名　鼓鑄局火夫十名¶
¶
　　臣吳中等誠惶誠恐稽首頓首遵㫖謹奏所列應用金¶
銀銅鐵藥料什物大小臣員工匠俱已估計明白真實¶
無虛謹於宣德三年四月二十日率夲部大小臣員恭¶
<pb:KR3h0088_WYG_001-5a>¶
詣乾清宫具夲随册上達天聽倘䝉俞允乞命司禮監¶
太監臣到臣部限同勘校虛實以便具夲恭詣内府及¶
各衙門領取應用物料施行庻可依限鑄成上進伏祈¶
賜垂睿覽臣等無任榮遇之至宣德三年四月疏¶
¶
　　太子太保工部尚書臣吳　中¶
¶
　　左　侍　郎臣王景崇¶
¶
　　右　侍　郎臣徐　驤¶
¶
　　營繕司郎中臣張　禧¶
¶
<pb:KR3h0088_WYG_001-5b>¶
　　員　外　郎臣趙　璟¶
¶
　　員　外　郎臣王　驥¶
¶
　　主　　　事臣朱文光¶
¶
　　主　　　事臣王玊益¶
¶
　　主　　　事臣員　缺¶
¶
　　虞衡司郎中臣章藻鑑¶
¶
　　郎　　　中臣諸升陛¶
¶
　　郎　　　中臣員　缺¶
¶
<pb:KR3h0088_WYG_001-6a>¶
　　員　外　郎臣周衣言¶
¶
　　員　外　郎臣孔　書¶
¶
　　員　外　郎臣蔣安吉¶
¶
　　主　　　事臣周　文¶
¶
　　主　　　事臣于景宣¶
¶
　　都水司郎中臣員　缺¶
¶
　　署印　郎中臣潘學海¶
¶
　　郎　　　中臣党　賢¶
¶
<pb:KR3h0088_WYG_001-6b>¶
　　郎　　　中臣張　美¶
¶
　　郎　　　中臣差　缺¶
¶
　　員　外　郎臣黃如金¶
¶
　　員　外　郎臣田　豐¶
¶
　　主　　　事臣米　寳¶
¶
　　主　　　事臣張貴誠¶
¶
　　主　　　事臣員　缺¶
¶
　　(屯田司掌印)郎中臣伊帝錫¶
¶
<pb:KR3h0088_WYG_001-7a>¶
　　郎　　　中臣員　缺¶
¶
　　員　外　郎臣錢　貢¶
¶
　　主　　　事臣馮又異¶
¶
　　主　　　事臣李　琦¶
¶
　　司　　　務臣瞿　亨¶
¶
　　司　　　務臣蘇定宇¶
¶
　　鑄冶局大使臣張　䕶¶
¶
　　鑄冶局大使臣許百禄¶
<pb:KR3h0088_WYG_001-7b>¶
¶
¶
¶
¶
¶
¶
¶
¶
　　宣德鼎彛譜卷一¶
¶
