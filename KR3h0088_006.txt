# -*- mode: mandoku-view -*-
#+TITLE: 宣德鼎彝譜
#+DATE: 2019-03-29 21:22:12.250971
#+PROPERTY: ID KR3h0088
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 6
<pb:KR3h0088_WYG_006-1a>¶
　　欽定四庫全書¶
¶
　　宣德鼎彛譜卷六　　　明　吕震等　撰¶
¶
　　郊壇圜丘昊天上帝太祖髙皇帝配享供奉乾宫卦象¶
鼎二座　倣宋祥符禮噐圖式鼎髙二尺四寸耳髙¶
一寸八分腹深八寸六分足髙一尺四寸四分兩耳¶
三足體圓重十六觔八兩十二煉洋銅鑄成周身赤¶
金純裹鼎腹細鈒乾宫卦象及雷雲之文下有陽識¶
大明宣德年製六字真書匾印二鼎欵製一同臣等¶
<pb:KR3h0088_WYG_006-1b>¶
謹按大明㑹典曰洪武初元建郊壇於南京鍾山之¶
陽冬至日致祭以仁祖配享昊天上帝南向仁祖西¶
向永樂十八年北京郊壇成於正月上辛日致祭以¶
髙皇帝配享而罷仁祖上帝位前髙皇帝位前俱有¶
洪武十年所鑄金鼎現供在案今鑄此鼎以昭誠敬¶
於二帝筵前恭設沉香雕几二張特安此鼎純焚沉¶
腦以敬天神夫乾者天也郊社之噐宜於典則臣等¶
酌議以祥符禮噐乾宫鼎允宜郊壇之用况鼎體圓¶
<pb:KR3h0088_WYG_006-2a>¶
規以象圜天之形宋儒議禮酌古證今可謂合於禮¶
經之制矣凡圜丘從祀諸神供鼎圓者俱所以則天¶
也¶
¶
　　大明之神供奉三足金烏鼎　倣唐朝天寳年局鑄鼎¶
髙一尺九寸七分長二尺一寸三分座髙五寸一分¶
重十八觔六兩十二煉洋銅鑄成周身赤金純裹細¶
鈒毛羽翅足妙具翔集生動之致臣等謹按大明㑹¶
典曰洪武初年以大明之神從祀圜丘永樂十八年北¶
<pb:KR3h0088_WYG_006-2b>¶
京朝日壇成建於東長安門外春分日致祭神位前¶
原有洪武間金鑄日字圓鼎今鑄此鼎以設沉香雕¶
几安置純焚沉腦以昭誠敬其鼎象形之義唐之議¶
禮諸臣盖取離騷經天問曰羿焉畢日烏焉觧羽日¶
中有烏或本於此今以象鼎報功合其宜矣¶
¶
　　夜明之神供奉玉兎朝元鼎　倣唐朝天寳年局鑄鼎¶
髙一尺四寸長一尺八寸六分座髙五寸三分重十¶
四觔九兩十二煉洋銅鑄成周身白銀純裹細鈒頭¶
<pb:KR3h0088_WYG_006-3a>¶
尾耳足深得俯伏顧戀之態臣等謹按大明㑹典曰¶
洪武初年以夜明之神從祀圜丘永樂十八年北京¶
夕月壇成建於西阜成門外秋分日致祭神位前現¶
供洪武年銀鑄月字圓鼎今鑄此鼎設紫檀雕几安¶
置純焚沉腦以昭誠敬其象鼎之義盖縁唐儒採取¶
離騷經天問曰夜光何德死而復育厥利惟何顧兎¶
在腹月中有兎盖夲於此今以之鑄鼎報功合其宜¶
矣¶
¶
<pb:KR3h0088_WYG_006-3b>¶
　　風伯之神供奉巽宫卦象鼎　倣周易後天八卦圖鼎¶
髙一尺七寸五分耳髙一寸六分腹深八寸足髙八¶
寸腹徑圍二尺二寸兩耳三足體圓重十五觔九兩¶
十煉洋銅鑄成周身蠟茶色赤金商嵌巽宫卦象間¶
以風文臣等謹按大明㑹典曰洪武初年建圜丘於¶
鍾山之陽於冬至日有事南郊以大明夜明及風雲¶
雷雨周天星宿從祀原有洪武鑄鼎現供神前今鑄¶
此鼎另几焚香以昭誠敬臣等謹按易傳曰巽為風¶
<pb:KR3h0088_WYG_006-4a>¶
其位東南性好飄揚司於發育萬物風伯之職與巽¶
相符今取卦象以儷鼎焉¶
¶
　　雲師之神供奉艮宫卦象鼎　倣周易後天八卦圖髙¶
一尺九寸耳髙一寸七分腹深八寸一分足髙九寸¶
一分腹圍徑二尺五寸兩耳三足體圓重十七觔三¶
兩十煉洋銅鑄成周身蠟茶色赤金商嵌艮宫卦象¶
臣等謹按大明㑹典曰洪武初年建圜丘於鍾山之¶
陽冬至日郊祭以諸神從祀原有洪武間所鑄雲字¶
<pb:KR3h0088_WYG_006-4b>¶
圓鼎現供神几今特鑄鼎另几焚香以昭誠敬臣等¶
謹按易傳曰艮為山連山出雲不崇朝而雨雲師之¶
職與艮合德以之飾鼎頗合其宜¶
¶
　　雷公之神供奉震宫卦象鼎　倣周易後天八卦圖鼎¶
髙一尺八寸七分耳髙一寸七分腹深七寸足髙一¶
尺一寸三分腹圍徑二尺八寸體圓重十九觔四兩¶
十煉洋銅鑄成周身蠟茶色赤金商嵌震宫卦象臣¶
等謹按大明㑹典曰洪武間建圜丘於鍾山之陽冬¶
<pb:KR3h0088_WYG_006-5a>¶
至日以風雲雷雨諸神從祀原有洪武所鑄雷字圓¶
鼎現供神前今特設鼎另几焚香以昭誠敬臣等謹¶
按易傳曰震為雷其能驅除邪厲出則興利入則除¶
害與雷公之職相符宜著之祭鼎以報懋功¶
¶
　　雨師之神供奉坎宫卦象鼎　倣周易後天八卦圖鼎¶
髙一尺七寸九分耳髙一寸七分腹深七寸九分足¶
髙一尺五分腹圍徑二尺三寸八分體圓重十七觔¶
二兩十煉洋銅鑄成周身蠟茶色赤金商嵌坎宫卦¶
<pb:KR3h0088_WYG_006-5b>¶
象臣等謹按大明㑹典曰洪武間建圜丘於南京鍾¶
山之陽冬至日致祭以風雲雷雨諸神從祀神位前¶
原供洪武所鑄雨字圓鼎今特設鼎另几焚香以昭¶
誠敬臣等謹按易傳曰坎為水在天為雨露霜雪在¶
地為江淮河海水流而不盈行險而不失其信故堯¶
舜之時五風十雨嵗稔年豊昇登紀瑞此坎德之不¶
失其信也今以之象雨師之鼎甚為合宜¶
¶
　　周天列宿之神供奉㣲垣星象鼎　倣璇璣圖鼎髙一¶
<pb:KR3h0088_WYG_006-6a>¶
尺六寸八分耳髙一寸四分腹深六寸八分足髙八¶
寸三分腹圍徑二尺七寸七分體圓重十五觔三兩¶
十煉洋銅鑄成兩耳三足周身蠟茶色赤金白銀商¶
嵌列宿星象臣等謹按大明㑹典曰洪武初年建圜¶
丘於南京鍾山之陽合祀諸神以列宿之神次於夜¶
明永樂十八年北京夕月壇成以星神從祀原有洪¶
武年間所鑄星字圓鼎現供神前今特設鼎另几焚¶
香以昭誠敬臣等謹按禮經曰祭星曰散首曰五星¶
<pb:KR3h0088_WYG_006-6b>¶
其次曰二十八宿並周天列宿國有菑祲必祭星禳¶
之曰禜臣等酌議以璇璣之圖列寫於鼎以報神功¶
¶
　　郊壇方澤后土皇地祇髙皇后配享供奉坤宫卦象鼎¶
二座　倣周易後天八卦圖鼎髙二尺四寸耳髙二¶
寸二分腹深一尺九寸三分足髙九寸一分腹徑一¶
尺五寸七分長徑一尺八寸兩耳四足體方重二十¶
七觔六兩十二煉洋銅鑄成周身赤金純裹細鈒卦¶
象水紋臣等謹按大明㑹典云洪武初年建方澤於¶
<pb:KR3h0088_WYG_006-7a>¶
鍾山之隂於夏至日祀皇地祇永樂十八年北京天¶
地壇成毎年仍合祀洪武所鑄皇祇字金鼎現供在¶
案今鑄此鼎以昭誠敬另設沉香雕几供鼎焚沉腦¶
以敬神祇臣等謹按經觧曰坤為地厚載羣生發育¶
萬物陽施隂翕德合昊天祀地鼎紋允宜坤象况鼎¶
體矩方亦以象地方澤從祀諸神供鼎皆方者所以¶
從地也鼎倣宋祥符禮器圖卦象之外圍以水紋者¶
水浮天而載地也其説見坤輿圖考¶
¶
<pb:KR3h0088_WYG_006-7b>¶
　　五嶽之神供奉五嶽真形鼎五座　倣宋祥符禮噐圖¶
髙二尺一寸二分耳髙二寸一分腹深一尺二寸足¶
髙七寸一分腹方徑九寸六分長徑二尺二寸兩耳¶
四足重十六觔十二兩十煉洋銅鑄成周身蠟茶色¶
赤金白銀商嵌真形雲氣臣等謹按大明㑹典曰洪¶
武十年夏至日祀皇地祇於方澤以五嶽五鎮四海¶
四瀆從祀永樂十八年北京天地壇成合祀圜丘方¶
澤從祀諸神列壇丹墀東西相向分祀東嶽泰山南¶
<pb:KR3h0088_WYG_006-8a>¶
嶽衡山西嶽華山北嶽恒山中嶽嵩山五嶽位前原¶
供洪武所鑄泰衡華恒嵩字鋃鼎今鑄此鼎另几陳¶
設焚香以昭誠敬臣等謹按漢武内傳曰西王母駕¶
降漢宫與帝逰宴帝見王母巾箱中有五嶽真形圖¶
云得佩服者能祛邪魅通神明帝乞得之流傳至今¶
祀嶽鼎噐合寫真形矣¶
¶
　　五鎮之神供奉䕫龍鼎五座　倣宋宣和博古圖鼎髙¶
一尺六寸五分耳髙一寸四分腹深七寸二分足髙¶
<pb:KR3h0088_WYG_006-8b>¶
七寸六分腹圓徑一尺五寸五分兩耳三足重八觔¶
四兩十煉洋銅鑄成周身蠟茶色赤金流嵌龍文臣¶
等謹按大明㑹典曰五鎮之神乃基運山神翊聖山¶
神神烈山神天夀山神純德山神也臣等謹按翼雅¶
曰䕫龍神物能致霖雨以澤蒼生夫五鎮名山拱衛¶
皇圖輔翼山嶽精神昭格灾厲不興奠安黎庻德澤¶
深矣䕫龍飾鼎祀之允宜¶
¶
　　四海之神供奉四海真形鼎四座　倣唐天寳局鑄鼎¶
<pb:KR3h0088_WYG_006-9a>¶
髙一尺八寸七分耳髙一寸八分腹深八寸三分足¶
髙八寸九分腹方徑二尺二寸長徑二尺五寸兩耳¶
四足重十二觔五兩十錬洋銅鑄成周身蠟茶色赤¶
金白銀商嵌真形水紋臣等謹按大明㑹典曰方澤¶
從祀四海之神於天地壇丹墀分祀今特鑄鼎以昭¶
誠敬臣等謹按魚龍圖云昔神禹治水天帝遣𤣥夷¶
使者乗龍秉節授禹以四海真形之圖然後能疏通¶
衆水共流入海今祀海神用以飾鼎合其宜矣¶
¶
<pb:KR3h0088_WYG_006-9b>¶
　　四瀆之神供奉萬水朝宗鼎四座　倣宋祥符禮噐圖¶
髙一尺七寸三分耳髙一寸五分腹深六寸五分足¶
髙九寸三分腹方徑二尺長徑二尺四寸兩耳四足¶
重十三觔二兩十煉洋銅鑄成周身蠟茶色赤金白¶
銀商嵌篆書水紋臣等謹按大明㑹典云方澤從祀¶
四瀆之神於天地壇之丹墀分祀今鑄此鼎以昭誠¶
敬謹按水經曰瀆者獨也不與衆流混合其源獨趨¶
歸海故衆水推尊今飾器祀神合宜極矣¶
¶
<pb:KR3h0088_WYG_006-10a>¶
　　太社之神供奉太社址基鼎　倣唐天寳局鑄鼎髙二¶
尺一寸六分腹深九寸六分足髙一尺一寸耳髙一¶
寸二分腹方徑一尺三寸長徑二尺二寸兩耳四足¶
重十四觔九兩十煉洋銅鑄成赤金商嵌址基圖臣¶
等謹按大明㑹典云洪武初以春秋仲月上戊日祭¶
太社太稷建壇於門之右異壇同壝社主用石髙五¶
尺濶二尺上㣲尖立於壇社主半埋土中近南向北稷¶
主埋土亦同今太社太稷用基址飾鼎盖本於此云¶
<pb:KR3h0088_WYG_006-10b>¶
臣等謹按集禮彚要曰社稷之樹夏后氏以松殷人¶
以栢古人所稱今太社鼎兩輔樹松太稷鼎兩輔樹¶
栢取此意也¶
¶
　　太稷之神供奉太稷址基鼎　倣唐天寳局鑄鼎式一¶
同太社制度諸説詳見太社¶
¶
　　先農之神供奉一元大武鼎　倣宋元豐禮噐圖鼎髙¶
二尺二寸重六觔十一兩有井田座面方八寸四分¶
重一觔八煉洋銅鑄成俱赤金裹臣等謹按大明㑹¶
<pb:KR3h0088_WYG_006-11a>¶
典云毎嵗仲春上戊致祭先農於山川壇神前原有¶
舊鑄方爐今博採古噐得此一元鼎及井田座深合¶
禮儀謹按事物異名云牛畜别名大武任重致逺為¶
農家耕本以此飾鼎以井田飾座報功先農合其宜¶
矣¶
¶
　　先蠶之神供奉鳯首卧蠶大彛　倣宋定磁欵式彛髙¶
一尺三寸四分口徑六寸六分足髙三寸鳯首長九¶
分四參十煉洋銅鑄成重二觔二兩周身琥珀色赤¶
<pb:KR3h0088_WYG_006-11b>¶
金商嵌鳯首蠶文臣等謹按大明㑹典云毎嵗春仲¶
擇吉致祭先蠶神於内苑皇后親祭其儀制詳大明¶
㑹典今鑄此彛以祀先蠶報功之典於此允當¶
¶
　　馬祖之神供奉獅首馬蹄爐　倣宋哥窑欵式爐髙五¶
寸六分口徑五寸三分足髙一分二參獅首髙四分¶
四参八煉洋銅鑄成重七兩二錢周身棠梨色赤金¶
商嵌獅首臣等謹按大明㑹典云馬祖廟建南京後¶
湖毎嵗二月中旬擇日勅太僕寺官致祭今鑄此爐¶
<pb:KR3h0088_WYG_006-12a>¶
以供馬祖之祀為宜¶
¶
　　太嵗月將山川城隍各土地共五百八十位賜索耳三¶
足鬲爐大中二號共五百八十座　倣宋磁欵式大¶
號髙二寸六分口徑二寸三分耳髙八分足髙三分¶
重六兩七錢中號髙二寸口徑二寸一分耳髙七分¶
重五兩四錢五煉洋銅鑄成周身棠梨色不施金采¶
臣等謹按大明㑹典載禮部祠祭司所掌祀典神祇¶
合應分賜今鑄此鬲爐二號勅禮部分給各祠¶
¶
<pb:KR3h0088_WYG_006-12b>¶
　　歴代帝王廟三皇五帝並兩漢隋唐宋元諸帝共十四¶
位供奉六合黼黻方彛十四座　倣晉六合黼黻彛¶
欵式彛髙三寸二分口徑四寸一分耳長一寸八分¶
足髙五分四參八煉洋銅鑄成重六兩七錢周身蔵¶
經紙色赤金商嵌黼文及耳臣等謹按大明㑹典洪¶
武六年建歴代帝王廟於京師以春秋致祭今鑄此¶
彛以昭誠敬云¶
¶
　　從祀功臣三十二位供奉䕫龍戈足大彛鬲爐三十二¶
<pb:KR3h0088_WYG_006-13a>¶
座　倣宋宣和博古圖爐髙七寸八分耳髙一寸三¶
分口徑四寸二分腹徑六寸深三寸足髙三寸兩耳¶
三足體圓六煉洋銅鑄成重十兩七錢周身蠟茶色¶
不施金采臣等謹按大明㑹典云毎嵗春秋祭歴代¶
帝王廟其從祀功臣三十二位分東西四壇今鑄此¶
彛三十二座飾以䕫龍喻訏謨良輔黼黻皇猷戈足¶
者喻止戈輯武抑暴除强以此飾彛報功可也¶
¶
　　至聖先師供&KR2734;麒麟立鼎　倣元朝姜鑄欵式鼎髙二¶
<pb:KR3h0088_WYG_006-13b>¶
尺四寸八分重二十四觔二兩十煉洋銅鑄成周身¶
赤金純裹細鈒毛爪形製如生臣等謹按大明㑹典¶
云國初毎嵗春秋二仲傳制致祭先師於國學其儀¶
制詳見㑹典聖位前原供洪武所鑄商金龍鼎今設¶
檀几特供此鼎以昭誠敬臣等謹按春秋夫子絶茟¶
於西狩獲麟今以立麟象鼎專祀先師雅稱合節¶
¶
　　從祀先賢先儒一百零六位供奉索耳三足大鬲爐一¶
百零六座　倣元朝姜鑄欵式爐髙四寸八分耳髙¶
<pb:KR3h0088_WYG_006-14a>¶
二寸一分腹深三寸足髙七分腹圓徑一尺八寸兩¶
耳三足重二觔三兩八煉洋銅鑄成棠梨夲色不施¶
金采臣等謹按大明㑹典云毎嵗春秋二仲傳制致¶
祭先師於國學其從祀四配十哲兩廡先賢先儒共¶
一百零六位今鑄大鬲爐一百零六座照數勅賜臣¶
等謹按宣和博古圖録云夫鬲者格也供祀神明欲¶
其昭格故於文廟從祀諸賢以此為供¶
¶
　　武學武成王供奉䕫龍戈足雷文鬲　倣宣和博古圖¶
<pb:KR3h0088_WYG_006-14b>¶
式髙低大小如圖重一觔十一兩耳髙八分口圓徑¶
七寸八分腹深四寸三分足髙一寸二分八煉洋銅¶
鑄成棠梨夲色不施金采臣等謹按大明㑹典云毎¶
嵗秋仲上辛日祭武成王於武學永樂八年勅改祭¶
期以仲秋上戊日用犢羊豕各一登鉶簠簋各二籩¶
豆各十制帛六酒爵三神位前原供洪武所鑄武字¶
圓鼎今賜此鼎以昭誠敬臣等謹按豢龍經云䕫龍¶
為諸龍之長能食銅鐵力移山海出入有風雷相随¶
<pb:KR3h0088_WYG_006-15a>¶
䧺姿威武世莫等倫今以此鬲供神昭其武烈之偉¶
頗合其宜¶
¶
　　從祀名將四十四位賜毋乙鬲爐四十四座　倣宣和¶
博古圖式大小如圖重十五兩八錢耳髙六分三厘¶
口圓徑六寸四分腹深三寸六分足髙一寸二分八¶
煉洋銅鑄成周身蠟茶色不施金采臣等謹按大明¶
㑹典云毎嵗仲秋上戊勅祀武成王及歴代名將四¶
十四位今賜毋乙鬲四十四座以昭誠敬臣謹按邵¶
<pb:KR3h0088_WYG_006-15b>¶
古人物考毋乙為商朝名將三伐鬼方平定疆宇載¶
之史乗此鬲必當時商王所賜以旌武功者今倣此¶
鬲以祀歴代名將亦稱其宜¶
¶
¶
¶
¶
¶
　　宣德鼎彛譜卷六¶
¶
